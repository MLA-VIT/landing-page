[
    {
        "title":"ഈ സമയവും കടന്നു പോകും",
        "author":"Arya",
        "content":"\"കാർമേഘങ്ങൾ മൂടുമ്പോൾ നീ എന്നിൽ നിന്നകന്നുവോ\"      <br><br>      മതിലിനൊക്കെ എന്തൊരു പൊക്കമാണ്? പണ്ടത്തെപ്പോലെ ചാടാനൊന്നും പറ്റണില്ലലോ?       <br><br>       \"ഇതല്ല ഇതിനപ്പുറം ചാടി കടന്നവനാണീ…       <br><br>      ഹമ്മേ! വെളിച്ചം! ഹോ...മത്തായിച്ചനും ആനികൊച്ചും എഴുന്നേറ്റോ... നട്ടപാതിരയ്ക് ഇവർക്കു ഉറക്കമില്ലേ...       <br><br>      ഹായ്! വന്നല്ലോ...      <br><br>      എനിക്കറിയാമായിരുന്നു നീ ഇന്ന് രാത്രി ഈ മതിലു ചാടുമെന്ന്. അതുകൊണ്ട് തന്നെയാ ഉറങ്ങാണ്ട് ഇരുന്നേ, നിന്റെ മതിലുചാട്ടം നിർത്തിത്തരാം ഇന്നത്തോടെ, ഇച്ചായാ എന്താ ഒന്നും പറയാത്തെ?      <br><br>      മോളെ മതിലുചാട്ടം എങ്ങനെ ഉണ്ടായിരുന്നു? എന്തെങ്കിലും ബുദ്ധിമുട്ട്?      <br><br>      ഏയ്‌! കുറേ ദിവസമായോണ്ട് ഒരു സ്റ്റാർട്ടിംഗ് ട്രബിൾ അത്രെന്നെ, ശീലായ്ക്കോളും.      <br><br>      ദേ...മനുഷ്യാ...      <br><br>      കേറി പോടി അകത്ത്! ആനി അഞ്ജലിയോട് പിറുപിറുത്തുകൊണ്ട്      <br><br>      മോളെ മതിലുചാടാൻ പ്രോത്സാഹിപ്പിക്കുന്ന ലോകത്തിലെ ഒരേ ഒരു അച്ഛൻ നിങ്ങളായിരിക്കും.      <br><br>      നിങ്ങൾ നിന്ന് അടികൂട് കേട്ടോ...ഞാൻ പോകുവാ...      <br><br>      ഹാവൂ...      <br><br>      മാനത്തെ നക്ഷത്രമെന്നപോലെ അഞ്ജലിയുടെ മുറിയിൽ!      <br><br>      \"ഈ സമയവും കടന്നുപോകും \"      <br><br>      പെട്ടെന്നായിരുന്നു ആ കടന്നുകയറ്റം.      <br><br>      മത്തായി : ഇങ്ങനെ നടന്നാ മതിയോ?      <br><br>      അഞ്ജലി : വളഞ്ഞു നടക്കണോ? നടക്കാല്ലോ...എന്റെ മത്തായിച്ച നാളെ സംസാരികാം. ഇപ്പോ വിട്ടോ വിട്ടോ… ഗുഡ്‌നൈറ്റ്!      <br><br>      \"പ്രഭാതത്തിന്റെ പൊൻകിരണങ്ങൾ ഉദിച്ചുയരുമ്പോൾ കിരണങ്ങൾക് തേജസ്‌ ഏറെയാണ് \"-      <br><br>      വെളുപ്പിനെ,      <br><br>      അഞ്ജലി ഇങ്ങു വന്നേ...ദേ ഈ ചെക്കനെ ഒന്ന് നോക്കിയേ എന്ത് ഭംഗിയാണ്?      <br><br>      അഞ്ജലി : അല്ല ഈ ആനി കൊച്ചിന് മത്തായിച്ചനെ നോക്കി ഇരുന്നാ പോരെ ഇനി മാട്രിമോണി സൈറ്റിലും നോക്കണോ?      <br><br>      ആനി : ദേ പെണ്ണെ! നീ ഇതൊന്നു നോക്കിയേ...      <br><br>      അഞ്ജലി : ദേ, അടുത്ത ഫോട്ടോ എടുത്തേ...അടുത്തത്, അടുത്തത്,പോട്ടെ! ഹായ് കൊള്ളാല്ലോ...      <br><br>      ആനി  : ഇഷ്ടായോടി? ഞങ്ങൾ നോക്കട്ടെ      <br><br>      അഞ്ജലി : ആ റിജക്റ്റ് ഒന്ന് ഞെക്കിയാൽ തീരാവുന്ന പ്രശ്നമേയുള്ളു.      <br><br>      (മത്തായിച്ചൻ ചിരിക്കുന്നു )      <br><br>      ആനി : ചിരിക്ക് ചിരിക്ക്!      <br><br>      അഞ്ജലി : ആനികൊച്ചേ, അല്പം പുട്ടും മീൻ കറിയും കൂടി      <br><br>      ആനി : മതി! കുറേ നേരായല്ലോ ഇത്.      <br><br>      അഞ്ജലി….എടീ...      <br><br>      ഹാ...വന്നല്ലേ എടാ...തടിയാ!      <br><br>      ആനി : എടാ രാഹുലെ നീയെങ്കിലും ഒന്നു പറ, വയസ്സെത്ര ആയെന്ന ഒരു കല്യാണം കഴിക്കണ്ടേ...      <br><br>      രാഹുൽ : എന്നാലും മേയ്മ്മ പറഞ്ഞപോലെ, അല്ല ഈ കജോളിനു വല്ല ഷാറൂഖ് ഖാനും ഉണ്ടോ?      <br><br>      ചെറുചിരിയോടെ അവൾ തുടരുന്നു,      <br><br>      അഞ്ജലി : കോളേജ്, ഓൺലൈൻ ക്ലാസ്, ക്ലബ്‌ മീറ്റിംഗ്സ്, ഡാൻസ് ക്ലാസ്സ്‌!      <br><br>      രാഹുൽ : ഓഹോ...അതുശരി പോരട്ടെ...      അഞ്ജലി : ഒരു നാലു വർഷം മുൻപ് റിവേഴ്സ് പോണം, ഫീച്ചറിംഗ് \"കൊറോണയുടെ രണ്ടാം തരംഗം\"      <br><br>      രാഹുൽ : അടുത്ത ബെല്ലോടു കൂടെ നാടകം ആരംഭിക്കുന്നു.      <br><br>      \"കോളേജ് എന്ന കൗതുകം ഹരമായിരുന്നു അന്നൊക്കെ\"      <br><br>      രാഹുൽ : എടീ പ്ലീസ്! 4pm ക്രിക്കറ്റ്‌ പ്രാക്ടീസ് ഉള്ളതാണ്!      <br><br>      അവൾ തുടരുന്നു      <br><br>      \"തിരക്കേറിയ കോളേജ് ജീവിതത്തിൽ ഞാൻ അറിയാണ്ട് ഒത്തിരി കാര്യങ്ങൾ സംഭവിച്ച് മറിഞ്ഞുപോയി\"      <br><br>      അന്ന്...      <br><br>      അഞ്ജലി...മീറ്റ് കേറണ്ടേ?      <br><br>      എങ്ങനെയ റജിസ്റ്റർ ചെയ്യുന്നേ...      <br><br>      നീ ആ നിശാന്ത് ചേട്ടനോട് ചോദിക്കൂ...      (ടൈപ്പിംഗ്‌ )      <br><br>      \"ചേട്ടാ...ഹൗ ടു റജിസ്റ്റർ?\"      <br><br>      \"അഞ്ജലി. അല്ലെ?\"      <br><br>      അതേല്ലോ...ചേട്ടനെന്നെ അറിയോ?      <br><br>      നിശാന്ത്: അതുശെരി, ഇതുവരെ ചെയ്തില്ലേ? സമയം കഴിഞ്ഞല്ലോ?      <br><br>      അഞ്ജലി: അയ്യോ ആണോ? നന്നായി ഇനിപ്പോ മീറ്റ് കേറണ്ടല്ലോ എന്തായാലും.      <br><br>      നിശാന്ത്: അങ്ങനെ മുങ്ങാൻ നോക്കണ്ടട്ടോ, എന്റെ പേരു പറഞ്ഞു ഐഡിയിൽ കേറിക്കോ...      <br><br>      അഞ്ജലി: ഓക്കെ!      <br><br>      അവിടുന്ന് തുടങ്ങിയ സൗഹൃദം ആണിത്. ഹാ...! കഥ പറഞ്ഞാൽ അഞ്ചുവർഷത്തെ കഥയുണ്ട്.      <br><br>            ശോ...നിർത്ത് നിർത്ത് അപ്പൊ നിങ്ങൾ കണ്ടിട്ടില്ലേ?      <br><br>      പിന്നല്ലേ.. എല്ലാം കൊറോണ ആയിട്ട് തന്നെ മുടക്കി, ഞങ്ങളു കാണാൻ കുറേ ശ്രമിച്ചു പക്ഷേ കൊറോണ ചേട്ടൻ തന്നെ ആ നടപടി പിൻവലിച്ചു.ഇപ്പോഴാണേൽ ആള് അമേരിക്കയിൽ എം എസ് ചെയ്യുന്നുണ്ട്. അവരുടെ യൂണിവേഴ്സിറ്റിയിൽ പുറത്താരായിട്ടും ഒരു കോൺടാക്ട് പാടില്ലെന്നുണ്ട്. അതുകൊണ്ട് ഒരു വിവരവുമില്ല. പിന്നെ പുള്ളിടെ ഒരു സുഹൃത്ത് ഉണ്ട് അവിടെ അതുകൊണ്ട് അറിയാം, ഈ ഓഗസ്റ്റ് വരുന്നുണ്ട് കാണാല്ലോ അപ്പൊ.      <br><br>      ആഹ് നീ ഇരുന്ന് കാണ്, അയ്യോ 4PM ആയി.നീ വരുന്നുണ്ടോ കളി ഉള്ളതല്ലേ..      <br><br>      ദാ..വരുന്നു ഇന്ന് ജിസ്‌കോ ഉള്ളതല്ലേ..ഒരു അഞ്ചു മിൻ.ഈ വേഷം ഒന്ന് മാറട്ടെ.      <br><br>      ശേഷം രാഹുലും അഞ്‌ജലിയും ക്രിക്കറ്റ്‌ ഗ്രൗണ്ടിൽ-      <br><br>      അഞ്ജലി സിക്സെർ!! ഓയേയ് ഓയേയ്! ഹീ ഹീ..      <br><br>      എടി കാൾ വരുന്നു, ഒരു അൺനോൺ ആണ്, വേഗം വാ..      <br><br>      അഞ്ജലി : ഹലോ..ആരാ?      <br><br>      അഞ്ജലി ഹരി ആണ്      <br><br>      ഹരി, സുഖാണോ..ജോലി ഒക്കെ എങ്ങനെ പോകുന്നു?      <br><br>      ഹരി: സുഖായിരിക്കുന്നു. പിന്നെ അറിഞ്ഞുകാണുല്ലോ..ഇവിടെ കൊറോണ സീൻ ഒക്കെയാണ്. അവനു കൊറോണയാണ്. ഒരല്പം സീരിയസാണ്, അല്ല ഓഗസ്റ്റ് അങ്ങ് എത്തിക്കോളും അവൻ! അഞ്ജലി യു ദേർ?      <br><br>      അഞ്ജലി: ഹാ..! കുഴപ്പം ഒന്നുമില്ലല്ലോ?      <br><br>      ഹരി : ഒരു കുഴപ്പവുമില്ല! നമ്മളൊക്കെ ഉണ്ടല്ലോ. ഓഗസ്റ്റ് 20 എയർപോർട്ടിൽ നിന്നോ അപ്പൊ..കാണാം!      അങ്ങനെ ആ സുദിനമെത്തി, ഓഗസ്റ്റ് 20-      അഞ്ജലി എയർപോർട്ടിലേക്ക് ഇറങ്ങാൻ തിടുക്കപെടുകയായിരുന്നു.      <br><br>      ഇതിടാം, ഇതാണ് നിശാന്തിനുള്ള കളർ (അവൾ സ്വയം എന്തൊക്കെയോ സംസാരിക്കുന്നു )      <br><br>      അല്ല രാവിലെ ഇതെങ്ങോട്ടാ?(മത്തായി ചിരിക്കുന്നു)      <br><br>      അതൊക്കെ വന്നിട്ട് പറയാട്ടോ ആനിയേ..അല്ല ഞാൻ കാർ എടുക്കുവാണേ..ലഗേജ്‌ കാണും കൂടുതൽ.      <br><br>      മത്തായിച്ചൻ : അല്ല, എന്തിന്?      <br><br>      അതൊക്ക പറയാന്നേ വന്നിട്ട്..      <br><br>      [എയർപോർട്ട് അന്നൗൺസ്‌മെന്റ്]      <br><br>      ഹൗ!      ചേട്ടാ..ഒരു കോഫീ..      (ചൂട്..ചൂട്..)      <br><br>      കാപ്പിയുടെ ചൂട് കാരണം അഞ്ജലിയുടെ കണ്ണൊക്കെ ആകെ നിറഞ്ഞു.      <br><br>      അയ്യോ...ദേ...ഫ്ലൈറ്റ് എത്തി…      നീണ്ട ഒരു മണിക്കൂർ കാത്തിരിപ്പിന് ശേഷം…      ഇതെന്താ വരാത്തെ, ഫ്ലൈറ്റും വന്നല്ലോ…      <br><br>      ഹരി കാളിംഗ്!!      <br><br>      ഹരി: അഞ്ജലി, ടി എൻ ജംഗ്ഷനിൽ ഒന്നു വരുമോ?      <br><br>      അഞ്ജലി: ആഹാ, അങ്ങ് വന്നോ ഞാൻ എയർപോർട്ടിലാണ്, ദേ വരുന്നൂട്ടോ.      <br><br>      (ബോല്നാ...മാഹി ബോല്നാ…) മ്യൂസിക് പ്ലേയിംഗ്      മതിമറന്ന് പാട്ടാസ്വദിച്ച് ഹരിക്കരികിലേക്ക്…      <br><br>      ഹരി: അഞ്ജലി, ഇവിടെ!      <br><br>      ഹായ്, അപ്പോ ഇതാണല്ലേ അഞ്ജലി      <br><br>      ചെറുപുഞ്ചിരിയോടെ (കൊള്ളാവോ... നന്നായില്ലേ)      <br><br>      അഞ്ജലി: അതൊക്കെ പോട്ടെ, എവിടെ? ഞാൻ ഒരു മണിക്കൂർ കാത്തു നിന്നു അവിടെ.      <br><br>            ഹരി: നമുക്ക് അവൻ്റെ വീട്ടിൽ പോയാലോ?      <br><br>      അഞ്ജലി: ഓ വീട്ടിൽ പോയോ, ഹംഹം! എന്നാൽ പോകാം വാ…      <br><br>      ഇരുട്ടിലേക്കു ഇരുട്ടെന്നപോലെ ആളും തിക്കും തിരക്കുമായ നിശാന്ത് പറഞ്ഞ നിശാന്തിൻ്റെ വീട്ടിലേക്ക് ആദ്യമായി ചെന്ന അഞ്ജലി നിറകണ്ണുകളോടെ നോക്കി      <br><br>      ഇതെന്താ? (ശബ്ദം ഇടറുന്നു)      <br><br>      ഇറങ്ങൂ…      <br><br>      നീർത്തുള്ളികൾ പെയ്യുന്ന ചൂടിലും, നെടുവീർപ്പിട്ട തൻ്റെ ശ്വാസത്തെയും അവൾ ചേർത്തു പിടിച്ചു.      <br><br>      ഹരി: കൊറോണ ആയിരുന്നല്ലോ, അറ്റാക്കായിരുന്നു! പെട്ടെന്ന്…      <br><br>      അഞ്ജലി: തിരിച്ച് പോകാം.      <br><br>      ഹരി: അവനെ കാണണ്ടേ ഒന്ന്…      <br><br>      ആദ്യമായും അവസാനമായും ഞാൻ കണ്ടു; പണ്ടൊക്കെ വെറുതെ കളിയാക്കുമായിരുന്നു...ചത്തു പോയൊ എന്നൊക്കെ ചോദിച്ചു...പക്ഷേ!      കണ്ണുനിറഞ്ഞതു കൊണ്ടാവണം നേരെ കാണാൻ സാധിച്ചില്ല നിശാന്തിനെ... അല്ല! കാണണ്ട എന്തിനാ കാണുന്നേ...സമ്മാനിച്ച ഒത്തിരി ഓർമ്മകൾ മാത്രം മതി (അഞ്ജലി വിതുമ്പുന്നു)      <br><br>      ഹരി: ഈ പാക്കറ്റ് അവൻ നിന്നെ ഏൽപ്പിക്കാൻ പറഞ്ഞതാണു ഹോസ്പിറ്റലിൽ വെച്ച്, ഇത് വാങ്ങിച്ചോ.      <br><br>      ചെറുപുഞ്ചിരിയോടെ അവളത് മേടിച്ചു…      തുറക്കാൻ ധൈര്യം ഇല്ലെങ്കിലും തുറന്നു…ഒരു എഴുത്തായിരുന്നു!      <br><br>      ഹേയ്!      <br><br>      വല്ലതും കഴിക്കാറുണ്ടോ? അതോ പതിവുപ്പോലെ തന്നെയാണോ? ഞാൻ എയർപോർട്ടിൽ എത്തുമ്പോ അവിടെ ഉണ്ടാകണം നീ. പിന്നെ ആഹ് ഒന്നുമില്ല! അപ്പോ ഐശ്വര്യമായിട്ട് നമ്മുക്ക് എയർപോർട്ടിൽ വെച്ച് കാണാം, അല്ലേ. അഥവാ, നീ അറിഞ്ഞു കാണുമല്ലോ നിൻ്റെ കൊറോണ ചേട്ടൻ എന്നെ ക്ലിപ്പിട്ടു എങ്ങാനും പുള്ളിയുടെ കൂടെ പോകേണ്ടി വന്നാൽ ഞാൻ ഏറ്റവും കൂടുതൽ മിസ്സ് ചെയ്യുന്നത് നിന്നെയായിരിക്കും! പാക്കലാം!      <br><br>      പൊട്ടിക്കരഞ്ഞുകൊണ്ട്, അഞ്ജലി അവശയായി വീണു!      <br><br>      \"ഒരുപക്ഷേ ഈ ഓൺലൈൻ യുഗത്തിൽ ഒത്തിരി അഞ്ജലിമാരുണ്ടാകും, അവൾ പറഞ്ഞ പോലെ കൊറോണ ചേട്ടൻ സമ്മാനിക്കുകയും തിരിച്ചെടുക്കുകയും ചെയ്ത ആ സുഹൃത്ത്.\"<br><br>      <br><br>      അവളുടെ ജീവിതത്തിലെ ചെപ്പായി മാറിയ ആ രണ്ടാം തരംഗം ഇങ്ങനെയായിരിക്കും ചിലപ്പോൾ.      <br><br>      ഓൺലൈൻ യുഗമല്ലെ, ഒരു പത്ത് മിനിറ്റ് മതി നമ്മുടെ പ്രിയപ്പെട്ടവരോടൊപ്പം ഒരു പത്ത് മിനിറ്റ്, ധാരാളം ഓർത്തിരിക്കാൻ അതൊക്കെ മതിയെന്നെ..."
    },
    {
        "title":"യാത്രയയപ്പ്",
        "author":"Karthik AB",
        "content":"കഴിഞ്ഞ മുപ്പത്തിയഞ്ചു വർഷമായി തന്റെ പ്രാണനായ ആ സരസ്വതി ക്ഷേത്രത്തിനു മുന്നിൽ നിർന്നിമേഷനായി പീതംബരൻ മാഷ് നിന്നു. ആ മനസ് വർഷങ്ങൾക്കു പിന്നിലേക്ക് സഞ്ചരിച്ചു. താൻ ജോലിയിൽ പ്രവേശിക്കുന്ന കാലത്ത് ഓല മേഞ്ഞ ഒരു കെട്ടിടമായിരുന്നു ഇത്.ക്ലാസ്സ്‌ മുറികൾ തമ്മിൽ വേർതിരിച്ചിരുന്നത് ഓലയും പനമ്പും കൊണ്ടുള്ള വേലികളായിരുന്നു.ഇന്നത് ഇഷ്ടികയും സിമന്റും തേച്ച കോൺക്രീറ്റ് ചെയ്ത് മോടിയാക്കിയ കെട്ടിടമാണ്.ഇന്ന് കാണുന്ന സ്ഥിതിയിലാക്കാൻ താനും ഒരുപാടു കഷ്ടപ്പെട്ടിട്ടുണ്ട്. അവിടുത്തെ ഓരോ മരവും ചെടികളും താനും മറ്റധ്യാപകരും കുട്ടികളും ഒക്കെ ചേർന്ന് വച്ചു പിടിപ്പിച്ചതാണ്. അവയ്ക്കെല്ലാം ഓരോരോ കഥകൾ പറയാനുണ്ടാകും.മാഷ് വികാരഭരിതനായി ഒരു നിമിഷം കണ്ണടച്ചുനിന്നു. മാഷിന്റെ ചെവിയിൽ കൂട്ടമണിയൊച്ച മുഴങ്ങി. അതാ കുഞ്ഞുങ്ങളുടെ കലപില ഒച്ചകൾ, അസംബ്ലിയിൽ സത്യപ്രതിജ്ഞ ചൊല്ലുന്നു... ഇന്ത്യ എന്റെ രാജ്യമാണ്, എല്ലാ ഇന്ത്യക്കാരും.... സേവനവാരം, സ്കൂൾ വാർഷികം, കുഞ്ഞുങ്ങളുടെ കലാപ്രകടനങ്ങൾ.... ഓർമകളിൽ മാഷ് ഒരു നിമിഷം വിതുമ്പി. ലോകത്തെ മുഴുവൻ ദുരിതത്തിലാഴ്ത്തിയ കോവിഡ് എന്ന മഹാമാരി കാരണം കഴിഞ്ഞ രണ്ടു വർഷമായി ആളനക്കമില്ലാതെ കിടക്കുന്ന വിദ്യാലയം കണ്ടു മാഷിന്റെ നെഞ്ചുപൊട്ടി. സഹപ്രവർത്തകരെ,ശിഷ്യഗണങ്ങളെ ആരെയും കാണാതെ യാത്രയയപ്പില്ലാതെ താൻ ഇന്ന് വിരമിക്കുകയാണ്.<br><br>\"അല്ല മാഷെന്താ ഇവിടെ \"... ചോദ്യം മാഷിനെ ചിന്തകളിൽ നിന്നുണർത്തി.<br><br>സ്കൂളിന്റെ തൊട്ടടുത്ത് പീടിക നടത്തുന്ന നാരായണേട്ടനാണ്.മാഷ് പാടുപെട്ട് ചിരി വരുത്തി.ആ കടയിൽ നിന്ന് കുടിച്ചിട്ടുള്ള മോരുംവെള്ളത്തിനും നാരങ്ങ വെള്ളത്തിനും കണക്കില്ല.<br><br>\"എന്റെ മായ മോള് പോയത് മാഷ് അറിഞ്ഞില്ലേ \"നാരായണേട്ടൻ വിതുമ്പി.<br><br>ആ കടയിൽ നിന്നു കിട്ടുന്ന തുച്ഛമായ വരുമാനത്തിലാണ് നാരായണേട്ടൻ മകളെ പഠിപ്പിച്ചു നേഴ്സ് ആക്കിയത്.ഈ മഹാമാരി ആ കുട്ടിയേയും കൊണ്ടുപോയി. നാരായണേട്ടനെ എങ്ങനെ ആശ്വസിപ്പിക്കണമെന്നറിയാതെ മാഷ് കുഴങ്ങി.മക്കളെ, സഹോദരങ്ങളെ, മാതാപിതാക്കളെ നഷ്ടപ്പെട്ടവർ,അന്യ നാടുകളിൽ കോവിഡ് ബാധിച്ചു മരണപ്പെട്ടവരുടെ ശരീരം പോലും കാണാൻ കഴിയാത്ത ബന്ധുക്കൾ... എന്തെല്ലാം നഷ്ടങ്ങളാണ് ഈ മഹാമാരി വരുത്തിയത്.വേഗം വീട്ടിലെത്തി കുളിച്ചു    കുറിതൊട്ട് തന്റെ അവസാനത്തെ ക്ലാസ്സെടുക്കാനായി ലാപ്ടോപ് തുറന്നു."
    },
    {
        "title":"സന്തോഷത്തിലേക്കുള്ള ദൂരം",
        "author":"Arunima",
        "content":"ഒരിടത്തു അതിമനോഹരമായ ഒരു ഗ്രാമം ഉണ്ടായിരുന്നു. ആ ഗ്രാമത്തിലെ എല്ലാ മനുഷ്യര്‍ക്കും ഒരു പ്രത്യേകത ഉണ്ടായിരിന്നു, അവര്‍ എല്ലാവരും എന്നും അതീവ സന്തുഷ്ടരായിരുന്നു. എന്നും സ്നേഹത്തിന്റെയും ആരോഗ്യത്തിന്റെയും നാളുകള്‍ ആയിരുന്നു ആ ഗ്രാമത്തില്‍.<br> അങ്ങനെ ഇരിക്കെ ,ഒരു നാള്‍ ആ ഗ്രാമത്തിലേക്ക് ക്ഷണിക്കപ്പെടാത്ത ഒരു അതിഥി വന്നെത്തി. ഒരു മാറാ രോഗം, അവിടുത്തെമനുഷ്യരെ മൊത്തത്തില്‍ ആ രോഗം പിടിപെട്ടു. അവര്‍ക്ക് പതിയെ പതിയെ സന്തോഷം നഷ്ട്ടപെട്ട്‌ തുടങ്ങി. ആ രോഗം വളരെ ഭയാനകം ആയിരുന്നില്ല, പക്ഷെ ആ രോഗത്തോടൊപ്പം എത്തിചേര്‍ന്ന ഭയം അവരെ തളര്‍ത്തി. <br>അങ്ങനെദിവസങ്ങള്‍ കടന്നു പോയി, ദിവസങ്ങള്‍ മാസങ്ങളായി, മാസങ്ങള്‍ വര്‍ഷങ്ങള്‍ ആയി, രോഗം അവരെ വിട്ടു പോയി പക്ഷെ ആ രോഗം ബാക്കി വച്ചിട്ട്‌ പോയ ഭയം അവരെ പിടിവിട്ടിരുന്നില്ല. അവര്‍ സന്തോഷം എന്താണെന്നു കൂടി മറന്നു തുടങ്ങിയിരുന്നു. പക്ഷെ ഭൂമിക്കും പ്രകൃതിക്കും എന്നും ഒരു രഹസ്യം ഉണ്ടായിരുന്നു, ഏതു സങ്കട കാലത്തിനു ശേഷവും സന്തോഷത്തിന്റെയും സമാധാനത്തിന്റെയും നാളുകള്‍ എത്തിച്ചേരുക തന്നെ ചെയ്യും. പക്ഷെ അതിനൊരു തുടക്കം ഉണ്ടാവും, ഈ ഗ്രാമത്തില്‍ ആ തുടക്കം ഒരു  ബാലന്‍ ആയിരുന്നു, ദീപു എന്ന ആ ബാലന്‍ ആഗ്രാമത്തിലെ എല്ലാവരിലും നിന്നും വ്യത്യസ്തൻ ആയിരുന്നു, അവന്‍ എല്ലാവരിലും എല്ലാറ്റിനും ഉള്ള നല്ല ഗുണങ്ങളെ കാണുമായിരുന്നു , ബാക്കി എല്ലാവരും രാത്രിയുടെ ഇരുട്ടിനെ പേടിച്ചപ്പോള്‍ അവന്‍ ആ ഇരുട്ടിനുള്ളില്‍ പ്രകാശത്തിന്റെ വെട്ടങ്ങള്‍ സമ്മാനിച്ചിരുന്ന മിന്നാമിനുങ്ങിനെയും നക്ഷത്രങ്ങളെയും ശ്രദ്ധിച്ചു , സന്തോഷം എന്തെന്ന്‌ മറന്ന്‌ തുടങ്ങിയിരുന്ന ആ ഗ്രാമത്തില്‍ അവന്‍ മാത്രം എന്നും സന്തുഷ്ടൻ ആയിരുന്നു, അവന്‍ അവനു ചുറ്റും ഉള്ള ചെറിയ ചെറിയ കാര്യങ്ങളില്‍ വരെ സന്തോഷം കാണാന്‍ തുടങ്ങി. അങ്ങനെ ആ നാട്ടിലെ കുട്ടികളെല്ലാം സന്തോഷത്തിന്റെ ദൂതന്‍മാരായി, അവര്‍ എല്ലായിടത്തും കളിച്ചും ചിരിച്ചും സന്തോഷം പടര്‍ത്താന്‍ തുടങ്ങി, അങ്ങനെ പതിയെ പതിയെ സന്തോഷം മറന്നു തുടങ്ങിയ ആ നാട്ടിലേക്ക് കുട്ടികളിലൂടെ , ദീപുവിലൂടെ സന്തോഷം എത്തി തുടങ്ങി.അവര്‍ വീണ്ടും സന്തുഷ്ട്ടരാവാന്‍ തുടങ്ങി, അവരില്‍ സന്തോഷത്തിന്റെ ഒരു രണ്ടാം തരംഗം തന്നെ വന്നു. അങ്ങനെ ആ നാട്‌ വീണ്ടും ഉണര്‍ന്നു. വീണ്ടും രോഗങ്ങള്‍ വന്നു പക്ഷെ അവിടുത്തെമനുഷ്യര്‍ എന്നും സന്തുഷ്ടരായിരുന്നു, കാരണം അന്ന്‌ ദീപുവിലൂടെ അവര്‍ പഠിച്ച ഒരു രഹസ്യം ഉണ്ടായിരുന്നു, സന്തോഷം എന്നും നമ്മളുടെ നിത്യ ജീവിതത്തില്‍ ഒളിച്ചിരിപ്പുണ്ടെന്ന്‌."
    }
]